pauca eum probabiliter perspexisse quiuis concedet, qui lectionem numerorum duritia
impeditorum sustinuerit.

Perpetua autem, non breui atque concisa quaestione de uersuum anapaesticorum
constructione cum nemodum uirorum doctorum quaesiuerit¹), ipse tiro quibus normis legi—
busque circumscripta fuerit illa licentia indagare atque sub unum conspectum ponere
conabor, in eam spem ingressus, quo magis negotii exhibeat illa disciplina, eo facilius
liberationem culpae impetraturum me esse, si quid in indagandis legibus peccauerim. Felici
uero casu contigit mihi, ut, dum Argentorati dego, G. Studemundus liberalissime, ut solet,
mecum communicaret codicum Plautinorum A B CDJ lectiones ab ipso enotatas.

Sed ne praecipiti ac lubrica uia progredi uideamur, ab eis scaenis initium facien·
dum est, quae longiore serie uersuum κατὰ στίχον repetitorum insignes sunt, unde facillime
quid res ferat perspicias. Deinde progrediendum erit ad eas scaenas, quae etsi non κατὰ
στίχον decurrunt, sed hic illic aliis metris uariantur, tamen certo quo traditae sunt tam-
quam cursu ac leuiore scripturae deprauatione minorem obiciunt dubitationem. Excludam autem
in praesens omnes eos uersus, qui sparsim inserti canticis metiendi ratione dubia in anapaesto-
rum quidem formam cogi possunt, sed non certam leges anapaestorum cognoscendi faciunt fidem.

Totam de anapaestis quaestionem, ne iterum tractare quae iam attigerimus oporteat,
in duas partes diuidam, priore in capite comprehensurus uerba scriptoris, in altero leges
ex uerbis haustas explicaturus Quam commentationem cum totam in programmate
scholae huius oppidi publici iuris facere in animo mihi esset, tamen urgentibus operis et
otium et libri me defecerunt ita, ut in ipsa tractatione materiae iam antea collectae sub-
sistere cogerer ne priore quidem capite ad finem perducto. Reliquam autem partem cum
prioris capitis tum totius libelli propediem editum iri spero.

In dinumerandis uersibus Plauti fabularum editiones praeter nouem Ritschelianus

secutus sum has:
Amph.

ltud.
Asin. Ι
Epid. ed. G. (metz.
(Jureul.

}ed. A. Fleckeisen.

l'oenul.[
casin. Ῑ
Capt. ed. lul. Brix.

Aulul. ed. W. Wagner.
Cistell. ed. Gronouius.
Trucul. ed. A· Spengel.

cd. U. Ε. Ueppcrt.

¹) Ea. quae dc uersuum Plauti anapaesticorum prosodia nuperrime exposuisse 1¹. E. Sonnvnburginm
comperi, nondum contigit mihi ut ipsc examinarem.

Scripsi Theodonis uillae mense lunio anni MDCUCLXXXJ.
⁵ Georgius Voss.

