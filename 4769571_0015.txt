DE VERSIBVS ANAPAESTICIS PLAVTINIS.

PRAEFATIO.

Ex omnibus quibus Plautus cum in aliis scaenis tum in canticis metrorum uarietate
insignibus usus est numeris summas difficultates eis qui fabulas Plautinas emendandas
curant praebent anapaesti, quorum de metrica prosodiaeaque. licentia in diuersissimas partes
secesserunt uiri docti. Et profecto qui obiter attigerit scaenas anapaesticas infinita neque
ullius fere condicionis uinculis adstricta licentia compositas uel saltem traditas esse sibi per-
suadeat. Itaque mirum non est alios, quo in numero C. H. VVeisius est, in concedenda alios
111 deneganda uenia finem et modum excessisse. Quamquam autem constat T. Maecium in
condendis anapaestis in summas angustias adductum esse, quoniam lingua Latina illo tem-
pore cum minus apta esset ad quodlibet ascendens metrum, maxime repugnauit cum ana-
paestico numero — quae res Terentium commouit, ut asperiorem illam compositionem
repudiaret -—- et quamquam consentaneum est tantis in angustiis versantem po'etam plus
sibi licentiae indulsisse 111 anapaestis quam aliis in numeris, tamen incredibilem illius
ueniae copiam, qua nunc scatent scaenae Plautinae, ex parte inscitia et neglegentia libra-
riorum ortam et aequabilius puriusque numerorum Plautinorum genus oblitteratum esse
ueri non est dissimile.

Quo magis autem obscurata est euanuitque memoria artis Plautinae metricae, eo
clarius elucet ingenium acerrimaque mentis acies, quibus praeditus Godofredus Hermannus
totius de anapaestis perscrutationis aditus patefecit.

Subtilissimo iudicio post Hermannum Fridericus Ritschelius accessit ad artem
metricam, minorem tamen laudem meritus in anapaestis quam aliis in numeris. Qui primus
seuere segregandam esse diuersam diuersorum et metrorum et singulorum eiusdem numeri
generum licentiam animaduertit. Sed inuitus, quod omni ope et opera euitare enitebatur,
meliorem de elegantia Plautina in anapaestis imbibit opinionem quam ut praeindicatam
deponere potuerit. Quamuis igitur aequo animo errores, si quibus ductus esset, confiteri
et tollere soleret, tamen insitas uetustasque ab anapaestis et syllabarum correptionibus
cogitationes auocare non contigit uiro praeclarissimo ita, ut sub ipsum uitae finem casti-
garet anapaestorum uenatores ardentiores pruritumque anapaesticum in disputatione illa
quae inscribitur Ploiloloyische Unverstaendlichkeiten (Mus. Rhen. XXXI, 1876, p. 530 sqq. =
opusc. III p. 144 sqq). ’

Seueriore in libros manuscriptos obseruantia haud exiguam partem anapaestorum
Plautinorum feliciter sanauit Guilelmus Studemundus praeceptor meus, cuius de meritis
discipulum non decet longius disserere.

Acerrime omnium quaestionem illam lubricam nuper retractauit C. F. W. Muellerus,
quinon mediocri ingenii ui praeditus et codicum fide, ut par est, nisus magnam resuscitauit
controuersiam de licentia aut legibus poetae uindicandis. Sed quamuis non pauca eorum,
quae uir ille doctissimus de metri anapaestici natura statuit, suspicionem moueant, haud

